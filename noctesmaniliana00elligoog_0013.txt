viil enarrarre.

uersus exscripsi sic ut in Gemblacensi traditi sunt: deinde
lectiones subnexui reliquorum codicum. Elucebit, nisi me fallit
sententia, nec Iacobo credendum esse nec Becherto: nam ut
Gemblacensis per se non sufficit ad omnia expediendum, sie
Vossianus ille nec interpolatus debet haberi, etex uno eo neque
ex alio ullo corrigi possunt uitia quae Gemblacensem et reliquos
eiusdem fere aetatis iam inueterata obsederunt. .
Quod si per hunc libellum effecero ut magis quis intelligat
antiquos codices ita praestare recentibus uthis tamen super-
sederi nequeat, sicut nusquam id clarius demonstrari reor,

habebo quod opponam me incusantibus quasi astronomica
temere sim adgressus homo nec astrologiae satis peritus nec

astrorum. Nimirum id agebam ut poetae nec optimo nec
tamen inter abiectos ibi opitularer ubi scribarum incuria, non
sua, laboraret; certiora postea ex doctioribus petiturus et periti-
oribus astronomiae. Et hoc est quod Firmico minus sim usus,
quom intelligerem hunc de nouo edendum suscipi, plurima quae
Firmico curn Manilii carmine communia essent occupata iam
pridem a Scaligero. Atque utinam nobis Anglis contigisset ut
uiro incomparabili, Hugoni A. Ι. Munro, non prius esset abrepta
uita quarn in Manilii Astronomica easdem contulisset et doc-
trinae uires et ingenii quibus aequalem nec habuit quemquam
nec habiturus est. Sed tamen, quantum potui, curaui diligenter
ne ultra propositi mei praescriptum euagarer‚ ea plerumque
tractando quae nouam lucem adeptura uel ex Thomasii curis uel
ex meo studio iudicarem.

Ceterum ne plus credar adrogasse Manilio quarn aecum
suerat, liceat hic commemorare quod centum iere ante annos
de Gonru1o¹ traditum accepimus. Is enim quom die quarto
Septembris anni 1784 Hercyniis montibus (Horta) iter iaciens,
cum familiari in id iugum adscendisset quod hodie appellatur
Bracken, comitante semper serenissimo caelo (immer begleitet
von dem hellsten Himmel), in librum qui inscripta gerebat

¹ Bries ztr Frau von Stein no. 518 ed. Schiill 1885, quem locum monstrauit
mihi amicus meus Cuthbertus Shields ex sociis Collegii Corporis Christi.

 

